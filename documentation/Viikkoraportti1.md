# Viikkoraportti 1

**Käytetty aika: 4 tuntia**

## Mitä olen tehnyt tällä viikolla
Ensimmäisenä viikkona harjoitustyöhön käytettävissä ollut aika oli rajallinen. Tämän viikon keskeinen panostus liittyi valmiisiin aihevaihtoehtoihin tutustumiseen ja niistä omaa kiinnostusta ja lähtötasoa vastaavan aiheen valintaan. 

Valitsin RSA-salauksen aiheeksi ja tutustuin hieman enemmän, mitä kyseisen projektin toteutus mahdollisesti vaatii mm. algoritmien osalta.

Projektin osalta tällä viikolla on luotu github repo määrätyin ominaisuuksin, määrittelydokumentaatio sekä kirjoiteltu viikkoraporttia.

## Miten ohjelma on edistynyt?
Ohjelmaa ei ole edistetty ensimmäisen viikon aikana lainkaan. Ohjelman määrittelydokumentaation ensimmäinen versio on luotu.

## Mitä opin tällä viikolla?
Ensimmäisen viikon opit painottuvat RSA-salauksen yleistasoiseen ymmärrykseen. Mm. projektissa mahdollisesti tarvittava potenssiinkorotusalgoritmi ei ollut entuudestaan lainkaan tuttu. Myös alkulukujen käsittelyyn liittyvät algoritmit ovat uusia tuttavuuksia.

## Mikä jäi epäselväksi tai tuottanut vaikeuksia?
Toistaiseksi vaikeuksia ei ole juuri ilmennyt. Pyydän kommentoimaan määrittelydokumentissa kuvatun laajuudeen sopivuutta kurssin oppimistavoitteisiin.

## Mitä teen seuraavaksi?
Toisen viikon tavoitteena on aloittaa ohjelmarungon rakentaminen. Lisäksi projektiin tullaan liittämään pylint koodin laadun valvomiseksi sekä lisäämään mahdollisuus testien automaattiselle ajolle ja testikattavuuden raportoinnille. 
